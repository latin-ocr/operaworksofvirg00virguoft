AEN‘EIDOS ΠΒ. VI.

Haec ubi dicta dedit Phoebi longaeva sacerdos:

“ Sed jam age, carpe viam et susceptum perfice munus ;

Acceleremus,” ait: “ Cyclopum educta caminis
Moenia conspicio atque adverso fornice portas,
Haec ubi nos praecepta jubent deponere dona.’'
Dixerat, et pariter gressi per opaca viarum

Corripiunt spatium medium, foribusque propinquant.

Occupat AEneas aditum, corpusque recenti
Spargit aqua, ramumque adverso in limine figit.
Eis demum exactis, perfecto munere divae‚
Devenere locos laetos et amoena vireta
Fortunatorum nemorum sedesque beatas.
Largior hic campos aether et lumine vestit
Purpureo, solemque suum, sua sidera noiunt.
Pars m gramineis exercent membra palaestris,
Contendunt ludo et fulva luctantur ai ena
Pars pedibus plaudunt choreas et carmina dicunt.
Nec non Threicius longa cum veste sacerdos
Obloquitur numeris septem discrimina vocum,
Jamque eadem digitis, jam pectine pulsat eburno.
Hic genus antiquum Teucri, pulcherrima proles,
Magnanimi heroes, nati melioribus annis,
Ilusque Assaracusque et Trojae Dardanus auctor.
Arma procul currusque virum miratur inanes.
Stant terra defixae hastae, passimque soluti
Per campos pascuntur equi. Quae gratia curruum
Armorumque fuit vivis, quae cura nitentes
Pascere equOS, eadem sequitur tellure repostos.
Conspicit ecce alios dextra laevaque per herbam
Vescentes laetumque choro Paeana canentes,
Inter odoratum lauri nemus, unde superne
Plurimus Eridani per silvam volvitur amnis.
Hic manus ob patriam pugnando vulnera passi,
Quique sacerdotes casti, dum vita manebat,
Quique pii vates et Phoebo digna locuti,
Inventas aut qui vitam excoluere per artes,
Quique sui memores ahos fecere melendo:
. Omnibus his nivea cinguntur tempora vitta.
Quos circumfusos sic est affata Siby lla, —

Musaeum ante omnes; medium nam plurima turba

630

635

640

645

650

655

660

665

