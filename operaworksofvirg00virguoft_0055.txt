AENEIDOS LIB. 111.

Tendunt vela noti: ferimur spumantibus undis,
Qua. cursum ventusque gubernatorque vocabat.
J am medio apparet fluctu nemorosa Zacynthos

Dulichiumque Sameque et Neritos ardua saxis.

Effugimus scopulos Ithacae, Laertia regna,

Et terram altricem saevi exsecramur Ulixi.

Mox et Leucatae nimbosa cacumina montis

Et formidatus nautis aperitur Apollo.

Hunc petimus fessi, et parvae succedimus urbi:

Ancora de prora jacitur, stant litore puppes.
‘⁴ Ergo insperata tandem tellure potiti

Lustramurque J ovi, votisque incendimus aras;

Actiaque Iliacis celebramus litora ludis.

Exercent patrias oleo labente palaestras

Nudati socii: juvat evasisse tot urbes

Argolicas mediosque fugam tenuisse per hostes.

Interea magnum sol circumvolvitur annum,

Et glacialis hiems aquilonibus asperat undas;
AEre cavo clipeum, magni gestamen Abantis,
Postibus adversis figo, et rem carmine signo:
AENEAS ΗΕΘ DE DANArs vroromssus ARMA.

Linquere tum portus jubeo et considere transtris.

Certatim socii feriunt mare et aequora verrunt.
Protenus aerias Phaeacum abscondimus arces,
Litoraque Epiri legimus, portuque subimus
Chaonio, et celsam Buthroti accedimus urbem.
“ Hic incredibilis rerum fama occupat aures,
Priamiden Helenum Graias regnare per urbes,
Conjugio AEacidae Pyrrhi sceptrisque potitum,
Et patrio Andromachen iterum cessisse marito.
Obstupui, miroque incensum pectus amore
Compellare virum et casus cognoscere tantos.
Progredior portu, classes et litora linquens3
sollemnes quum forte dapes et tristia dona
Ante urbem in luco falsi Simoentis ad undam
Libabat cineri Andromache, manesque vocabat

Hectoreum ad tumulum, viridi quem cespite inanem

Et geminas, causam lacrimis, sacraverat aras.
Ut me conspexit venientem et Troia circum γ
Arma amens vidit, magnis exterrita monstris

270

275

280

285

290

295

300

305

