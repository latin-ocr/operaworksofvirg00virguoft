P. VIRGILII MARONIS

AENEIDOS

LIBER QUARTUS.

 

Aa* regina gravi jamdudum saucia cura

Vulnus alit venis, et caeco carpitur igni.

Multa viri virtus animo, multusque recursat
Gentis honos; haerent infixi pectore vultus
Verbaque, nec placidam membris dat cura quietem.
Postera Phoebea lustrabat lampade terras
Humentemque Aurora polo dimoverat umbram,
Quum sic unanimam alloquitur male sana sororem:
“ Anna soror, quae me suspensum insomnia terrent!
Quis novus hic nostris successit sedibus hospes!
Quem sese ore terens! quam forti pectore et armis!
Credo equidem, nec vana fides, genus esse deorum.
Degeneres animos timor arguit. Heu, quibus ille
Jactatus fatis! quae bella exhausta canebat!

Si mihi non animo fixum immotumque sederet,

Ne eui me vinclo vellem sociare jugali,

Postquam primus amor deceptam morte fefellit;

Si non pertaesum thalami taedaeque fuisset,

Huic uni forsan potui sucumbere culpae.

Anna, fatebor enim, miseri post fata Sychaei
ConjugiS‚ et sparsos fraterna caede penates,

Solus hic inflexit sensus animumque labantem
Impulit: agnosco veteris vestigia flammae.

Sed mihi vel tellus optem prius ima dehiscat,

Vel pater omnipotens adigat me fulmine ad umbras„
Pallentes umbras Erebi noctemque profundam,
Ante. Pudor, quam te violo, aut tua jura resolvo.

10

15

20

